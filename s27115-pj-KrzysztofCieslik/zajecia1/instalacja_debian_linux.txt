Konfiguracja Wirtualnej Maszyny.
!!!!!!!!!!
Możliwe problemy które znalazłem
*
W przypadku maszyny wirtualnej np.VirtualBox należy pamiętać aby podczas
tworzenia nowej maszyny zaznaczyć opcję "Skip Unattended Installation" 
aby mieć możliwość manualnej instalacji inaczej virtualbox zrobi 
to za nas.

*
W przypadku gdy hostem wirtualnej maszyny jest linux z zainstalowanym 
Kvantum Manager należy zwrócić uwagę na to aby w wyłączyć opcję
przezroczystości lub dodać VirtualBox do listy wyjątków ponieważ opcja 
ta powoduje problemy z VirtualBoxem tj. półprzezroczystość maszyny 
wirtualnej co znacząco utrudnia pracę.
Problem występuje np. na manjaro z DE XFCE.

0.Sprawdzamy minimalne wymagania sprzętowe systemu.
	Dane takie przydadzą się do określenia czy mamy wystarczające zasoby
	aby dany system zainstalować lub/i przydzielenia odpowiednich 
	zasobów wirtualnej maszyny. 
	
	Takie dane najlepiej wyszukać w języku 
	angielskim (hardware requirements) na stronie producenta/wydawcy 
	systemu.

	W przypadku systemu który będziemy instalować czyli Debian Stable
	No desktop wymagania są następujące 
	
	Ram minimum: 128MB|Zalecane:512MB
	Pamięć dyskowa: 2GB
	
	Warto doczytać również notatki przy tabelach z dokumentacją 
	wymagań sprzętowych ponieważ można się z nich dowiedzieć np. 
	jakie DE wybrać lub innych przydatnych informacji. 
	

1.Pobieramy obraz systemu który chcemy zainstalować
	-należy wybrać wersję na właściwą architekturę w przypadku 
	wirtualnej maszyny najlepiej wybrać taką samą architekturę jak 
	nasza fizyczna maszyna.
	W przypadku większości współczesnych maszyn klasy PC będzie to 
	architektura amd64 (dla starszych maszyn (era starszych C2D)
    PC bez wsparcia amd64 będzie to i386)
	
	W przypadku debiana dostępne są architektury:
		-amd64
			
			-większość współczesnych PC
			-Architektura typu CISC (Complex Instruction Set Computing) 
			-Architektura AMD64, znana również jako x86-64
			, jest architekturą procesora opartą na rozszerzeniu
			64-bitowym architektury x86. Została wprowadzona przez 
			firmę AMD w 2003 roku i jest obecnie 
			procesorach AMD i Intel. 
			Architektura AMD 64 pozwala na obsługę większej 
			ilości pamięci operacyjnej i zwiększa wydajność w 
			porównaniu z wcześniejszymi architekturami 32-bitowymi. 
			Jest wstecznie kompatybilna z x86.
		-arm64
			-MAC M1 i M2 oraz telefony/tablety jak i np.Nintendo Switch 
			-Architektura typu RISC (Reduced Instruction Set Computing)
			-Architektura ARM64, znana również jako AArch64, 
			jest architekturą procesora opracowaną przez firmę 
			ARM Holdings. 
			Jest to architektura 64-bitowa, która zastąpiła poprzednią 
			architekturę ARMv7, która była 32-bitowa. 
			Architektura ARM64 jest wykorzystywana w wielu urządzeniach 
			mobilnych, takich jak smartfony, tablety oraz w 
			innych urządzeniach IoT i systemach wbudowanych.
		-armel
			-Architektura ARMEL to architektura procesora opracowana 
			przez firmę ARM Holdings. Jest to architektura 32-bitowa, 
			która jest wykorzystywana głównie w urządzeniach wbudowanych 
		-armhf
			-Architektura ARMHF to architektura procesora oparta na 
			32-bitowej architekturze ARMv7,jest ona wykorzystywana
			 głównie w systemach operacyjnych opartych na jądrze Linux
			 , i jest często stosowana w urządzeniach wbudowanych
			 , w tym w routerach, kamerach przemysłowych 
			 i urządzeniach IoT.
			Architektura ARMHF wprowadza wiele usprawnień 
			w porównaniu z poprzednimi architekturą ARM. 
			W szczególności, wprowadza ona zestaw instrukcji VFPv3, 
			które umożliwiają przetwarzanie liczb zmiennoprzecinkowych 
			w sposób efektywny. 
			 
		-i386
			-Architektura i386, znana również jako x86, to 32-bitowa 
			architektura procesora stosowana w komputerach osobistych. 
			Architektura ta została opracowana przez firmę Intel w 
			latach 80.
			Architektura ta potrafi obsługiwać maksymalnie 4GB ramu.
			(co na czasy jej wydania było ilością zawrotną)
			Dziś stosowana np. w urządzeniach wbudowanych 
			i systemach czasu rzeczywistego. 
			
		-mips64el
			-Architektura MIPS64el to architektura procesora oparta na 
			64-bitowej architekturze MIPS, która jest stosowana głównie 
			w systemach wbudowanych i serwerach.
			Dodatkowo, architektura MIPS64el wprowadza wiele 
			funkcjonalności, takich jak zestawy instrukcji do 
			przetwarzania liczb zmiennoprzecinkowych
		, co jest przydatne w zastosowaniach naukowych i inżynieryjnych.
			MIPS64el jest również kompatybilna z wieloma 
			systemami operacyjnymi, w tym z Linux, NetBSD i FreeBSD. 
		-mipsel
			-Architektura MIPSEL to architektura procesora oparta na 
			32-bitowej architekturze MIPS (co ciekawe o tą architekturę 
			oparty był procesor konsoli PS1),która jest stosowana 
			głównie w systemach wbudowanych, takich jak routery, modemy 
			czy też dekodery telewizyjne oraz proste konsolki do gier.
			Architektura ta oferuje również stabilność i 
			bezpieczeństwo, co jest szczególnie ważne w 
			systemach wbudowanych, które często działają 
			bez przerwy przez długi czas.
		-ppc64el
			-Architektura PPC64el to architektura procesora oparta na 
			64-bitowej architekturze PowerPC, która jest stosowana
			 głównie w serwerach i superkomputerach.
			 Dodatkowo, architektura PPC64el wprowadza wiele 
			 funkcjonalności, takich jak zestawy instrukcji do 
			 przetwarzania liczb zmiennoprzecinkowych, co jest
			 przydatne w zastosowaniach naukowych i inżynieryjnych.
			Architektura ta oferuje wysoką skalowalność 
			i stabilność, co jest szczególnie ważne w systemach 
			serwerowych i superkomputerach, które często obsługują 
			duże obciążenia i wymagają nieprzerwanej pracy.
		-s390x
			-Architektura s390x to 64-bitowa architektura procesora 
			stosowana głównie w systemach mainframe, które są stosowane 
			w dużych przedsiębiorstwach do obsługi krytycznych 
			procesów biznesowych.
			Architektura ta charakteryzuje się dużą wydajnością, 
			niezawodnością i skalowalnością, co umożliwia obsługę 
			dużych obciążeń i zapewnia ciągłą pracę systemu.
			S390x jest kompatybilna z/OS i z/VM. 
			Architektura ta oferuje wiele zaawansowanych 
			funkcjonalności, takich jak zaawansowane techniki 
			wirtualizacji, co jest przydatne w 
			zastosowaniach korporacyjnych i usługowych.


	-należy zwrócić uwagę na obraz jaki pobieramy ponieważ są różne 
	to jakie opcje są do wyboru zależne jest od systemu oraz jego 
	dystrybucji i wydania które pobieramy (w przypadku systemów które 
	zawierają DE (Desktop Environments) zintegrowane w instalator może 
	być to również zależne od tego czy wybierzemy np. gnome czy xfce.)
	dostępne mogą być np.
	
	netinst - minimalny instalator pozwalający zainstalować system 
	pobierając w trakcie instalacji potrzebne pakiety z internetu.
	
	CD - instalator przeznaczony do zmieszczenia się na 
	płycie CD (700MB)
	
	DVD - instalator przeznaczony do zmieszczenia się na 
	płycie DVD(4,7GB)
	
	minimal - minimalny instalator zazwyczaj instalując system tylko 
	z wymaganymi do działania podstawowymi pakietami. 
	
	full- pełny instalator instalujący z systemem od razu wiele 
	prawdopodobnie potrzebnych pakietów.

	My wybieramy Debian Stable w przypadku którego najlepszym wyborem 
	będzie pobrać mały plik ISO z instalatorem typu netinst.
	
2.Pobieramy i Instalujemy program do wirtualizacji

Należy pamiętać że aby używać maszyn wirtualnych nasz sprzęt musi 
wspierać i mieć włączoną wirtualizację. (opcja ta może być wyłączna 
w bios/uefi).

W naszym przypadku jest to virtualBox 7.0 (https://www.virtualbox.org/)
Instalacja będzie się różnić w zależności od platformy na której 
pracujemy,
W przypadku wielu linuksów bez problemu można virtualboxa pobrać przez 
menadżer pakietów.
Wspierane platformy.
	Windows hosts
	macOS / Intel hosts
	Developer preview for macOS / Arm64 (M1/M2) hosts*
	Linux distributions
	Solaris hosts
	Solaris 11 IPS hosts 

*Jeśli chodzi o macOS ARM M1/M2 to to Developer preview 
można powiedzieć że póki co to faktycznie tylko jest poglądowe.

3.Uruchamiamy virtualbox i tworzymy wirtualną maszynę

Uruchamiamy virtualboxa w pierwszym wyświetlonym oknie na górej belce
nawigacyjnej wybieramy opcję "nowa".

W tym momencie wyświetli się nam okno konfiguracji nowej maszyny.

Nazwa: wyświetlana w virtualboxie nazwa naszej maszyny 

Folder:destynacja w której bedą zapisywać się pliki (np.dyski)
naszej maszyny.


ISO Image: tu podajemy ścieżkę do obrazu naszego systemu.
(w przypadku gdy to nie zadziała należy dodać go jako napęd cd/dvd)

Edition:
	-pole "Edition" pozwala na wybór wersji virtualBoxa:
	 podstawowej wersji lub wersji z rozszerzeniem funkcji.



Typ: typ maszyny pod wybrany system do wyboru:
			-Microsoft Windows
			-Linux
			-Solaris
			-BDS
			-IBS/OS2
			-MAC OS X
			-inne 

Wersja:tu podajemy wersję systemu

Wiele z tych pól zostanie automatycznie uzupełnione po wybraniu obrazu 
systemu.

Ważne 
*
W przypadku maszyny wirtualnej np.VirtualBox należy pamiętać aby podczas
tworzenia nowej maszyny zaznaczyć opcję "Skip Unattended Installation"
aby mieć możliwość manualnej instalacji inaczej virtualbox zrobi
to za nas.

Instalacja systemu Linux Debian 
Ekran 0.
=================
Debian GNU/Linux installer menu (BIOS mode)

- Graphical install -instalacja systemu w trybie graficznym
- Instalacja -instalacja systemu
- Advenced options 
	-Back...
	-Graphical expert install 
		zaawansowany tryb Graficzny instalacji, który oferuje więcej 
		opcji i zaawansowanych ustawień podczas instalacji systemu np:
			-Zaawansowane ustawienia sieciowe
			-Możliwość wyboru konkretnej wersji jądra systemu
			-Możliwość wyboru innych niż domyślne narzędzi do 
			zarządzania pakietami
			-Możliwość zdefiniowania własnej konfiguracji bootloadera
			Opcje te pozwalają użytkownikom na dostosowanie instalacji
			 Debiana do ich własnych potrzeb i wymagań. Expert install 
			 może być przydatny do zainstalowania debiana 
			 na bardziej skomplikowanej konfiguracji sprzętowej, 
			 np. w środowiskach serwerowych lub sieciowych.

	-Graphical rescue mode
		 graficzny tryb ratunkowy to tryb, który można uruchomić w 
		 celu naprawy lub diagnostyki problemów z systemem.
		Rescue mode pozwala użytkownikowi dostęp do podstawowych
		 narzędzi  narzędzia do zarządzania partycjami
		 , konsoli systemowej itp.
		 W trybie ratunkowym użytkownik może przeprowadzić wiele 
		 operacji, takich jak naprawa systemu plików
		 , resetowanie hasła administratora,naprawa bootloadera.
		Warto jednak pamiętać, że tryb ratunkowy jest trybem awaryjnym 
		i należy używać go ostrożnie. Niektóre operacje wykonywane 
		w trybie ratunkowym mogą spowodować trwałe uszkodzenie systemu 
		lub utratę danych. Dlatego zawsze warto zachować ostrożność.
	-Graphical automated install
	 Graficzna instalacja przy pomocy przygotowanego wcześniej pliku 
	 konfiguracyjnego co pozwala zautomatyzować proces instalacji co 
	 jest przydatne np. wtedy gdy musimy zainstalować ten sam system na 
	 wielu takich samych platformach.
	-Expert install 
		to samo co Graphical expert install tylko nie graficznie 
	-Rescue mode
		to samo co Graphical rescue mode tylko nie graficznie
	-Automated install
		to samo co Graphical automated install tylko nie graficznie
	-Speech-enabled advanced options 
		(opcje pozwalające korzystać z syntezy mowy w celu nawigacji)
		-Expert speech install
			instalacja w trybie expert z syntezą mowy 
		-Rescue speech mode
			tryb ratunkowy z syntezą mowy 
		-Automated speech install
			tryb automatyczny z syntezą mowy 
	-Accessible dark contrast installer menu 
	funkcja, która umożliwia osobom z niepełnosprawnościami wizualnymi 
	łatwiejsze korzystanie z menu instalacyjnego systemu operacyjnego. 
	Jest to menu o ciemnym tle, z dużymi, kontrastowymi przyciskami 
	i tekstem, który jest łatwy do odczytania dla osób z różnymi 
	rodzajami niepełnosprawności wizualnych.
		
	-Help
			!!!!!!!WAŻNE!!!!!!!!
			Aby wyjść z tej opcji należy użyć komendy "menu".
			
		-Uruchamia pomoc w trybie tekstowym z nawigacją przy pomocy 
		klawiszy F1-F10
			-F1 This page, the help index.
				pierwsza strona z spisem pomocy.
			-F2 Prerequisites for installing Debian.
				bardzo ciekawa opcja w której możemy uzyskać 
				informacje na temat wymagań sprzętowych systemu.
				
				W przypadku mojej wersji debiana podawane jest
					-więcej niż 285MB ramu 
					-do podstawowej instalacji systemu (bez dodatkowych
					paczek) potrzebne jest co najmniej 920 MB.
				
			-F3 Boot methods for special ways of using this CD-ROM
				dostępne metody bootowania 
					-isntallgui - instalator w trybie graficznym
					-install - instalator 
					-expertgui - graficzny tryb expert
					-expert - tryb expert
					
			-F4 Additional boot methods; rescue mode.
					-rescuegui -ratunkowy tryb graficzny 
					-rescue -tryb ratunkowy
			-F5 Special boot parameters, overview.
				-opis tego co to są specjalne parametry uruchamiania.
			-F6 Special boot parameters for special machines.
				-opcje bootowania dla specyficznych sprzętowo maszyn 
				lub pozwalające rozwiązać niektóre problemy.
			-F7 Special boot parameters for selected disk controllers.
				-opcje bootowania dla specyficznych kontrolerów dysków
			-F8 Special boot parameters for the install system.
				-opcje pozwalające wyłączyć lub włączyć opcje,urządzenia 
					niektóre magistralę lub np wybrać DE.
			-F9 How to get help.
				-opis tego gdzie jeszcze możemy uzyskać pomoc.
			-F10 Copyrights and warranties.
				-opis licencji systemu oraz gwarancji.
			
	-Install with speech synthesis
		instalator z syntezą mowy.


My wybieramy opcję Install 

=================
Ekran 1.
*przy korzystaniu z menu można użyć nawigacji przy pomocy pierwszych 
liter wyrazów tj. klikamy "p" i opcja przeskakuje nam na pierwszą opcję 
zaczynającą się od "p" np. gdy szukamy kraju możemy wcisnąć "p" i 
wyskoczy nam od razu Poland bez potrzeby przewijania opcji po kolei.

Wybór języka systemowego
Wpływa zarówno na proces instalacji oraz jest również ustawiany 
jako domyślny języka instalowanego systemu.
==================
Ekran 2.
Wybór lokalizacji 
Zostanie użyta do ustawienia strefy czasowej i wyboru serwerów 
lustrzanych. 
==================
Ekran 3.
Konfiguracja lokalizacji 
Wybór wpływa na sposób formatowania dat, czasów, liczb, jednostek itd.
Ustawienie to jest ważne dla wielu programów.
===================
Ekran 4.
Konfiguracja układu klawiatury.
Wpływa na pracę klawiatury w systemie np na układ klawiszy
Zamiast np usa-qwerty możemy mieć azerty lub qwertz. 
===================
Konfiguracja ustawień sieci 

Ekran 5.0
*Wybór nazwy hosta systemu 
określa on nazwę systemu w sieci 
Jest to wazne poniewaz wpływa na:
   *Identyfikację urządzenia w sieci 
   *hostname jest używany do konfiguracji usług sieciowych takich jak 
	-FTP,WWW,SSH,SAMBA,itp.
   *hostname używane i wyświetlane w takich programach jak np.anydesk.
DLATEGO WAŻNE JEST ABY USTAWIĆ TO WŁAŚCIWIE
------------------------------------------
Ekran 5.1
Ustawienie nazwy domeny 
tak jak hostname wpływa na dostęp i prace usług sieciowych jak i na 
identyfikację ich w sieci 
Wraz z nazwa hosta tworzy adres DNS systemu
======================
Ekran 6.0
Ustawienie hasła użytkownika root 
Nalezy ustawic tu silne hasło poniewaz znając je uzyskujemy pełną władzę 
nad systemem,ale jeszcze ważniejszym jest to aby zapamiętać to hasło.
----------------------------------------- 
Ekran 6.1 
ponowne wpisanie hasła root w celu potwierdzenia.
=======================
Tworzenie nowego użytkownika 
Ekran 7.0
tu jestesmy proszeni o podanie pelnego imienia i nazwiska uzytkownika 
jest to uzywane do identyfikacji uzytkowanika jest zapisywana w plikach 
systemowych czy np używana do określenia właściciela pliku i nie jest 
wymagana do zalogowania się do systemu
Wypełnienie tego pola nie jest konieczne i możemy je pozostawić puste
Ekran 7.1
Tu musimy podać name czyli główna nazwę użytkownika która będzie używana 
w systemie np. do zalogowania się.
warto ja zapamietac zeby nie miec problemow z logowaniem się gdyby DE 
przestało działać poprawnie.
Ekran 7.2.0 
Podajemy hasło dla tego użytkownika 
Co ciekawe pole to mozemy zostawic puste jednak po kolejnym ekranie 
zostanie wyświetlona informacja że puste hasło nie jest dozwolone i 
zostaniemy przekierowani ponownie do ustawienia go.
Ekran 7.2.1
Potwierdzamy hasło przez ponowne wpisanie go
=======================
Ekran 8.0
	Wybór trybu partycjonowania dysków 
 
*Guided -use entire disk
                -przewodnik który automatycznie partycjonuje cały
                 wybrany dysk.
*Guided -use entire disk and set up LVM
                -automatycznie partycjonuje cały wybrany nośnik i
                  dodatkowo konfiguruje Logical Volume Manager czyli
                  narzędzie do zarządzania partycjami które pozwala
                  na ich tworzenie,usuwanie i zmianę rozmiaru.
                  LVM działa na poziomie logicznym operując na 
                  abstrakcyjnych wirtualnych partycjach niezależnych
                  od fizycznych dysków i partycji co pozwala na
                  dynamiczne zarządzanie tymi partycjami np.łączenie ich
                  Jest to szczególnie przydatne w środowiskach w których 
                  wymagane jest elastyczne zarządzanie przestrzenią
                  np. serwery.
 *Guided -use entire disk and set up encrypted LVM 
                -to samo co opcja poprzednia ale z szyfrowaniem danych 

  *Manual 
                 -ręczne partycjonowanie dysku.
Ekran 8.1
        manualne partycjonowanie 
-Guided partitioning 
        pozwala wybrać partycjonowanie z przewodnikiem.
-Configure software RAID
        pozwala skonfigurować programowy RAID 
-Configure the Logical Volume Manager 
        pozwala skonfigurować LVM
-Configure encrypted volumes
        umożliwia użytkownikowi tworzenie zaszyfrowanego
        woluminu lub partycji.
        użytkownik jest kierowany przez kreator do wyboru partycji, 
        która ma zostać zaszyfrowana.
        Następnie użytkownik jest proszony o podanie hasła,
        które będzie używane do odszyfrowania partycji 
        podczas jej montowania.
        Po podaniu hasła, partycja zostanie sformatowana i zaszyfrowana.
-Configure iSCSI volumes 
	 umożliwia dodanie woluminów iSCSI
	 (Internet Small Computer System Interface) do systemu.
	 Protokół iSCSI pozwala na udostępnianie i zarządzanie pamięcią
	 masową poprzez sieć.
	 Dzięki temu można uzyskać dostęp do zdalnych dysków twardych,
	 tak jakby były one bezpośrednio podłączone do naszego komputera.
	 Wybierając opcję "Configure iSCSI volumes", przechodzimy przez
	 kreator,który umożliwia wprowadzenie informacji o serwerze iSCSI 
	 oraz woluminach, które chcemy dodać do systemu.
	 Po podaniu tych informacji, woluminy iSCSI zostaną automatycznie
	 dodane do systemu i będą dostępne dla użytkownika do montażu.        
-Dyski (wybierając bezpośrednio dysk rozpoczniemy proces tworzenia nowej
	tablicy partycji na tym urzadzeniu co usunie starą tablice oraz 
	wszystkie dane.
	
	-pod każdym z dysków widać wolne miejsce oraz partycje.
	wybierając partycje możemy przejść do jej modyfikacji 
	wybierając wolna przestrzeń przechodzimy do tworzenia partycji 

-Undo changes to partitions 
	cofa nasza konfiguracje do stanu początkowego
 
-Finish partitioning and write changes to disk 
	kończy proces partycjonowania i zapisuje dane na dysk.		 
=========================Partycjonowanie Dysku==========================
Partycjonowanie dysku to w zasadzie najważniejsza czynność jaką musimy 
wykonać podczas instalacji debiana.
Poprawne partycjonowanie jest wymagane do działania systemu ,a co 
więcej należy dobrać wiele różnych czynników konfiguracji 
partycjonowania biorąc pod uwagę na czym instalujemy ten system (
 np. czy maszyna wspiera bootowanie uefi czy tylko legacy bios)
  i do czego będzie służyć (każdy system plików ma swoje zalety i wady
  ,ważne również jest to jakich partycji potrzebujemy np. 
  czy nie potrzebna nam osobna partycja na jakieś ważne pliki
   albo czy potrzebujemy swapu (pamięci wymiany) ,a jeśli tak to z 
   opcją hibernacji czy też nie).
 Niepoprawnie wykonane partycjonowanie może również wpłynąć na 
 niewykorzystanie całej pojemności dysku czy też wpłynąć na wydajność 
 systemu.
 
 Pierwszym zagadnieniem partycjonowania są standardy partycjonowania 
 dysków
 
 MBR (Master Boot Record) to tradycyjny standard partycjonowania dysku
 , który został opracowany w latach 80-tych. 
 MBR może obsługiwać maksymalnie 4 podstawowe partycje
 , z których jedna musi być partycją rozruchową (bootowalną). 
 MBR wykorzystuje 32-bitowe numery sektorów, co ogranicza 
 maksymalną pojemność dysku do 2TB.
 
 GPT (GUID Partition Table) to nowszy standard partycjonowania
 , który został opracowany w celu zastąpienia MBR. 
 GPT może obsługiwać do 128 partycji i wykorzystuje unikalne 
 identyfikatory GUID zamiast numerów sektorów, co pozwala na 
 obsługę dysków o pojemności ponad 2 TB (na ten moment obsługiwana 
 pojemność dysku przez standard GPT może sięgnąć aż do 9,4 ZT
 czyli 8549250196,67TB.)  
 GPT oferuje także większą niezawodność i odporność na błędy
 , dzięki temu, że kopie tablicy partycji są przechowywane na 
 końcach dysku.
 
 Do używania partycjonowania GPT maszyna musi obsługiwać UEFI oraz 
 system musi wspierać GPT ,co ciekawe istnieje również opcja GPT + MBR.
 
 Debian domyślnie używa partycjonowania GPT.
 
 Przechodzimy do ekranu partycjonowania dysku.
 
 Guided partitioning - opcja wyzwolenia partycjonowania automatycznego
 przy pomocy przewodnika.
 
 Configure iSCSI volumes - opcja dodania dysków iSCSI
 
 Zamontowane dyski w moim przypadku 
	SCSI3 (0,0,0) (sda) - 10,7 GB ATA VBOX HARDDISK
	
Warto tutaj zauważyć że instalator podaje precyzyjne dane na temat dysku
(0,0,0) to dane na temat geometrii dysku twardego w notacji CHS 
(Cylinder-Head-Sector)

Oznacza to, że dysk twardy ma pierwszy cylinder, drugą głowicę i 
pierwszy sektor. W notacji CHS, dysk twardy jest podzielony na wiele 
cylindrów, a każdy z nich składa się z określonej liczby 
głowic i sektorów.
W nowszych systemach operacyjnych, takich jak Windows 10 lub 
współczesne dystrybucje Linuxa, geometria dysku jest wyrażana w 
formacie LBA (Logical Block Addressing), który jest bardziej 
dokładny. LBA określa adres sektora dysku twardego za 
pomocą jednego numeru, a nie trzech oddzielnych jak w przypadku CHS.

W przypadku instalatora systemu Debian, wartości CHS są wyświetlane 
dla zgodności z starszymi systemami operacyjnymi
, ale rzeczywista geometria dysku jest obliczana za pomocą LBA.

	
	Undo changes to partitions - cofnięcie zmian 
	Finish partitioning and write changes to disk - zapisanie wybranej 
	konfiguracji na dysk i przejście do następnego kroku.
 
 Aby rozpocząć partycjonowanie należy wybrać dysk na którym chcemy 
 utworzyć partycję.
 
 Po wykonaniu tego jesteśmy pytani czy chcemy to zrobić ponieważ
 spowoduje to zniszczenie wcześniej znajdujących się tam danych.
 
 Po przejściu tego kroku tworzona jest tablica partycji i pojawia się 
 nam pod tym dyskiem free space które będziemy partycjonować.
 
 Przechodzimy do sedna sprawy i rozpoczynamy partycjonowanie.
 Klikamy free space.
 Instalator zapyta nas 
 How to use free space 
	-Create new partition -stworzenie partycji ręcznie 
	-Automatically partition the free space -automatyczne rozdzielenie 
		tego miejsca 
	-Show Cylinder/Head/Sector information 
		pokazanie precyzyjnych danych o dysku 
		ilości cylindrów,głowic,sektorów.
		W przypadku mojego dysku wirtualnego informacja którą tu możemy 
		uzyskać to 
		"The free space stars from (0,1,0) and ends at (41120,159,1).
		Jest to informacja o tym w którym sektorze zaczyna i kończy się
		wolne miejsce.
		Informacja ta jest również w notacji CHS.
		Informacje te są szczególnie przydatne w przypadku dysków HDD
		gdzie ważne jest fizyczne położenie partycji i zoptymalizowanie
		partycjonowania pod kątem czasu dostępu do danych.
		(głowica musi się fizycznie przemieścić)
		
		
My wybieramy 
		Create a new partition 
		
Pokazuje nam się okno w którym wybieramy wielkość tej partycji 
 Ja zdecydowałem się na partycjonowanie z jedną partycją primary oraz 
 partycjami logicznymi.
 Na sam początek tworzę 2,4GB partycję podstawową z systemem plików
 ext4.
 Wybieram pojemność 2,4GB w następnym kroku wybieramy primary oraz 
 zapisuje partycję na samym początku wolnego miejsca (tak jak każdą 
 następną).
 
 Ekran konfiguracji partycji 
 
Use as:Wybieramy tu format partycji lub jej przeznaczenie.
	Dostępne opcje:
		-Ext4 journaling file system 
			Ext4 to rozszerzona wersja systemu plików Ext3.
			Jest to system plików journalingowy, co oznacza
			, że chroni dane w przypadku awarii systemu poprzez 
			utrzymywanie dziennika transakcji.
			Dziennik transakcji przechowuje informacje o operacjach
			 systemu plików, takie jak tworzenie, usuwanie 
			 lub zmiana plików. 
			W przypadku awarii systemu plików, dziennik transakcji 
			pozwala na szybkie przywrócenie spójności systemu plików, 
			minimalizując ryzyko utraty danych.
			Ext4 oferuje wiele ulepszeń w stosunku do Ext3
			, takich jak wsparcie dla większych rozmiarów plików i 
			partycji, szybsze tworzenie i usuwanie plików 
			oraz wydajniejszą alokację bloków. 
		-Ext3 journaling file system
			Ext3 to system plików journalingowy używany w systemach 
			operacyjnych opartych na jądrze Linux. 
			W porównaniu z systemem plików Ext2, który nie ma mechanizmu 
			dziennika transakcji, Ext3 jest bardziej niezawodny 
			i zapewnia wyższą ochronę danych.
		-Ext2 file system 
			Ext2 to system plików stosowany w systemach operacyjnych 
			opartych na jądrze Linux. Był to pierwotny system plików 
			używany w dystrybucjach Linux, wprowadzony w 1993 roku. 
			Ext2 nie jest już powszechnie używany, ale wciąż jest 
			dostępny w niektórych starszych lub przystosowanych pod 
			starsze/słabsze platformy dystrybucjach.
		-btrfs journaling file system
			Btrfs (b-tree file system) to system plików oparty na 
			jądrze Linux, który zapewnia mechanizmy journalingu i
			 kopiowania w tle (ang. copy-on-write)
			 , dzięki którym gwarantuje spójność danych i minimalizuje 
			 ryzyko utraty danych w przypadku awarii systemu. 
			 Btrfs został opracowany z myślą o zastąpieniu tradycyjnych 
			 systemów plików używanych w Linuxie
			 , takich jak Ext4 czy XFS.
			
			Btrfs oferuje wiele zaawansowanych funkcji, w tym:
			
			-Wykrywanie uszkodzonych danych (ang. check summing) - Btrfs 
			przechowuje sumy kontrolne dla każdego bloku danych
			, co pozwala na wykrycie uszkodzeń danych i 
			automatyczne naprawianie błędów w tle.
			-Kopiowanie przy zapisie,
			-Możliwość zmiany rozmiaru partycji online,
			-Dodawanie/usuwanie urządzeń blokowych w locie,
			-Możliwość balansowania obciążenia pomiędzy urządzeniami,
			-Podwoluminy – jeden lub więcej oddzielnie montowanych 
			systemów plików wewnątrz każdej partycji fizycznej,
			-Migawki – możliwość powrotu do poprzedniej wersji plików,
			-Kompresja w locie (za pomocą bibliotek zlib, lzo oraz zstd)
			-Defragmentacja online,
			-Możliwość zaadresowania 16 eksabajtów (16 384 petabajty).
		
		-JFS journaling file system
			JFS (Journaled File System) to system plików stosowany w 
			systemach operacyjnych, takich jak Linux, AIX (IBM) oraz 
			OS/2 (IBM). Jest to system plików z dziennikiem
			 transakcji, który zapewnia spójność danych i minimalizuje 
			 ryzyko utraty danych w przypadku awarii systemu.
			
			JFS oferuje wiele zaawansowanych funkcji, w tym:
			JFS został zaprojektowany z myślą o osiągnięciu wysokiej 
			wydajności.
			JFS obsługuje "długie" nazwy plików (do 255 znaków) oraz 
			wiele rodzajów kodowania znaków, co pozwala na użycie 
			praktycznie dowolnych znaków w nazwach plików.
			JFS jest dostępny na wielu platformach, w tym na systemach 
			Linux, AIX oraz OS/2, co zapewnia interoperacyjność 
			między różnymi systemami operacyjnymi.
			JFS jest stosunkowo złożonym systemem plików
			
			Mimo że JFS jest stosunkowo starym systemem plików
			, to wciąż jest stosowany.
			
			System plików JFS jest stosowany przede wszystkim w systemie
			 operacyjnym IBM AIX. JFS był domyślnym systemem plików w 
			 AIX do wersji 6.1, a następnie został zastąpiony przez 
			 system plików JFS2. Jednakże wciąż jest obsługiwany i 
			 może być stosowany w AIX. 
			 
			 **AIX (Advanced Interactive eXecutive) to system operacyjny 
			 stworzony przez firmę IBM, zaprojektowany z myślą o 
			 serwerach i stacjach roboczych. AIX to system operacyjny 
			 typu UNIX, który po raz pierwszy został wydany w 1986 roku 
			 i od tego czasu jest rozwijany przez firmę IBM. 
			 System AIX jego celem jest zapewnienie 
			 niezawodnej, skalowalnej i bezpiecznej platformy do 
			 uruchamiania aplikacji biznesowych i zadań wymagających 
			 dużej mocy obliczeniowej.
			
			
		-XFS journaling file system
			to system plików journalingowy, stworzony przez firmę 
			Silicon Graphics (SGI) w latach 90. XFS jest pierwotnie 
			zaprojektowany dla systemów UNIX.
			XFS obsługuje duże woluminy danych i jest w stanie skalować 
			się w górę na potrzeby dużych aplikacji biznesowych.
			Jest często stosowany w środowiskach biznesowych
			, w których wymagana jest duża odporność na awarie. 
			XFS jest również powszechnie stosowany w rozwiązaniach 
			przetwarzania danych i w chmurach obliczeniowych.
		
		-FAT16
		FAT16 to jeden z najstarszych i najprostszych systemów plików 
			FAT16 (File Allocation Table 16-bit) był	
			pierwszym systemem plików stosowanym w systemach 
			operacyjnych Microsoft MS-DOS i Windows. 
			Został opracowany w latach 80. XX.
			System plików FAT16 umożliwia formatowanie partycji o 
			pojemności tylko do 2 GB
			i obsługuje maksymalną liczbę plików na partycji do 65,535. 
			Nazwa FAT16 pochodzi od sposobu organizacji plików w 
			systemie plików, opartej na tabeli alokacji plików 
			(File Allocation Table) zapisywane w pamięci dysku.
			Każdy plik jest przechowywany w jednym lub kilku 
			sektorach na dysku, a informacje o lokalizacji tych sektorów
			 są przechowywane w tabeli alokacji plików.

		FAT16 nie oferuje zaawansowanych funkcji, takich jak rozszerzone 
		atrybuty plików, kontrole dostępu, journaling czy szyfrowanie. 
		Z tego powodu nie jest już powszechnie stosowany w systemach 
		operacyjnych, ale wciąż można spotkać go np.zastosowaniach 
		przemysłowych gdzie nadal stosowane jest bardzo 
		archaiczne oprogramowanie działające tylko i wyłącznie na fat16.
		Można spotkać również stare urządzenia które obsługują nośniki 
		wymienne sformatowane tylko w sposób fat16.

		-FAT32
		FAT32 to system plików, który jest rozwinięciem starszego FAT16 
		i został wprowadzony w 1996 roku. 
		FAT32 jest stosowany w systemach operacyjnych Microsoft powyżej 
		Windows 95.
		System plików FAT32 umożliwia formatowanie partycji o pojemności
		 do 2 terabajtów (TB) i obsługuje maksymalną liczbę plików na 
		 partycji do około 268 milionów. 
		 FAT32 zapewnia również lepszą wydajność niż FAT16
		 , ponieważ używa większych bloków
		 , co zmniejsza ilość zajmowanej przestrzeni przez 
		 tabele alokacji plików.
		FAT32 oferuje też pewne ulepszenia w stosunku do FAT16
		, takie jak obsługa długich nazw plików, większe nagłówki plików
		, rozszerzone atrybuty plików i kontroli dostępu. 
		Niemniej jednak, FAT32 również nie oferuje
		funkcji, takich jak journaling czy szyfrowanie danych.
		
		-swap area 
			
		Swap area to specjalny obszar na dysku twardym, który jest 
		używany przez system operacyjny jako dodatkowa przestrzeń 
		pamięci wirtualnej w celu ułatwienia zarządzania 
		pamięcią fizyczną. 
		Jest to część dysku twardego, która jest zarezerwowana dla 
		systemu operacyjnego w celu użycia jako pamięć podręczna.

		W przypadku instalatora Debian, podczas instalacji można wybrać 
		rozmiar i umiejscowienie partycji Swap. 
		W zależności od ilości pamięci RAM zainstalowanej w systemie
		, rekomendowany rozmiar partycji Swap może się różnić.
		
		Swap area jest szczególnie przydatna w przypadku, gdy ilość 
		dostępnej pamięci RAM jest ograniczona, co może prowadzić do 
		problemów z wydajnością i stabilnością systemu. 
		Poprzez użycie swap area, system operacyjny jest w stanie 
		przenieść część rzadko używanych danych z pamięci RAM na dysk 
		twardy, aby zwolnić miejsce dla bardziej potrzebnych danych.
		
		Warto wziąć pod uwagę fakt że swap ma wpływ na działanie dysków
		W przypadku dysków SSD używanie swapu obniża żywotność dysku 
		ponieważ bardzo często wykonywane są operacje zapisu co wpływa 
		na wykorzystanie TBW w szczególności dotyczy to dysków DRAM-less
		Problem również będzie się nasilał gdy swap będzie często 
		używany z racji małej ilości ram w maszynie.
		
		W przypadku dysków HDD ten problem jest marginalny jednak 
		agresywne używanie swapu z pewnością wpływa na czas dostępu do 
		danych i opóźnia wykonanie innych operacji z racji mechanicznej 
		natury takiego dysku.
		
		Problem ten jest najbardziej nasilony w przypadku gdy korzystamy
		z nośnika z niskim TBW np. z kart micro sd które dodatkowo w 
		większości przypadków źle znoszą ciągłe obciążenie.
		W takim przypadku lepiej nie używać swapu i zaopatrzyć się w 
		większą ilość pamięci ram.
		
		W nowszych dystrybucjach dostępna jest również opcja używania 
		pliku wymiany zamiast partycji wymiany tak jak to jest zrobione 
		w systemach windows.
		
		-physical volume for encryption
		physical volume for encryption: ta opcja umożliwia utworzenie 
		fizycznej partycji, która będzie używana jako obszar 
		szyfrowania danych. 
		W tym celu należy wybrać tę opcję i określić rozmiar partycji. 
		Po zakończeniu instalacji systemu operacyjnego, użytkownik 
		będzie musiał wprowadzić hasło, aby uzyskać dostęp do danych na 
		tej partycji.
		
		-physical volume for RAID
		physical volume for RAID: 
		ta opcja umożliwia utworzenie fizycznej partycji
		, która będzie używana jako element macierzy RAID. 
		W tym celu należy wybrać tę opcję i określić typ macierzy 
		RAID oraz poziom RAID, na którym partycja ma działać.
		
		-physical volume for LVM
			physical volume for LVM: ta opcja umożliwia utworzenie 
			fizycznej partycji, która będzie używana jako 
			element grupy woluminów logicznych (LVM). 
		
		-do not use the partition
		do not use the partition: ta opcja umożliwia pominięcie partycji
		 podczas partycjonowania dysku. Jest to przydatne w przypadku
		 , gdy nie chcemy przypisywać danej partycji do żadnego 
		 konkretnego systemu plików lub nie chcemy jej używać w ogóle.
		Możemy np. wykorzystać ją w innym systemie operacyjnym 
		znajdującym się na tej samej fizycznej maszynie.
		
		
Po krótkiej dygresji wracamy do partycjonowania.
	Ja zdecydowałem się najpierw utworzyć partycję podstawową w 
	systemie plików ext4 o pojemności 2,4GB) z punktem montowania /.
	
	Następna bardzo ważną dla systemu partycją którą utworzę badzię 
	osobna partycja na katalog /var.
	(katalog var jest to katalog przechowujący pliki zmieniające się 
	w czasie pracy systemu ,takie jak np. logi systemowe.
	
	Będzie to partycja logiczna o pojemności 1.1GB ext4 z punktem 
	montowania /var.
	
	Następnie tworzę partycję na katalog /tmp jest to katalog w którym 
	przetrzymywane są pliki tymczasowe.
	
	W przypadku większości dystrybucji Linuxa jest on automatycznie 
	czyszczony oraz jest dostępny dla wszystkich użytkowników.
	Zdecydowałem że będzie miał 280MB ext4 ponieważ pliki w /tmp są
	 zazwyczaj małe oraz katalog ten posiada mechanizmy broniące system 
	 przed jego przepełnieniem.
	
	
	Co ciekawe istnieje również drugi katalog tmp jest to /var/tmp 
	różnica polega na tym że ten drugi nie jest automatycznie czyszczony
	podczas ponownych uruchomień systemu.
	
	Ostatnia partycję jaką utworzę będzie partycja /home 
	na pliki użytkowników zdecydowałem się przydzielić jej 7GB ext4
	z punktem montowania w /home.
	 

	Zdecydowałem się nie tworzyć partycji swapu ponieważ dysponuje w 
	mojej fizycznej maszynie bardzo dużą ilościa ramu i swap nigdy nawet
	w fizycznej maszynie nie jest wykorzystywany.

Finalizujemy partycjonowanie i przechodzimy dalej.
W moim przypadku wyświetla się komunikat o tym że nie stworzyłem swapu
jednak postanawiam niecnie i z pełną premedytacją ją pominąć. 
Tu chyle czoło jeśli ktoś nadal to sprawdza naprawdę szacun.



Konfiguracja menedżera paczek.

W przypadku mojego instalatora w pierwszej kolejności zostałem zapytany
o nośnik z extra pakietami  (pierwszy raz mi się to zdarzyło).
Nie posiadam tego nośnika więc przechodzę dalej bez skanowania.

Następne ekrany pozwalą nam podłaczyć się do najbliżyszych nam serwerów
lustrzanych pakiet menedżera.

Wybieramy kraj.
	Poland 

W następnym oknie zostaną nam zaproponowane znajdujące się w Polsce 
serwery lustrzane.
Ja zdecydowałem się na wybór task'u gda ponieważ znajduje się najbliżej 
fizycznie mojej fizycznej maszyny więc prawdopodobnie mam do niego też 
"najbliżej" sieciowo.


W następnym oknie jesteśmy pytani o serwer proxy ja łącze się bez użycia 
serwera proxy więc pozostawiam puste pole i przechodzę dalej. 

Następnym krokiem jest zapytanie czy chcemy wziąć udział w 
popularity-contest  jest to badanie na temat tego jakie paczki są 
najczęściej pobierane przez użytkowników ,dzięki temu deweloperzy
wiedzą jakie paczki należałoby dodać do podstawowego instalatora.

Na potrzeby maszyny wirtualnej do celów eksperymentalno edukacyjnych 
zaznaczam że nie chcę brać udziału.

Badanie to jest anonimowe.

!!!!!!!!!!!!BARDZO BARDZO WAŻNE!!!!!!!!!!!!!!1
nawigujemy oczywiście strzałkami i tabem 
menu zatwierdzamy enterem
spacją odznaczamy lub zaznaczyć obecnie aktywną opcję.

Dlaczego to teraz przypominam?
Dlatego że teraz będzie ważne aby przypadkowo nie zatwierdzić 
nieskonfigurowanego etapu który jest ważny i można na tym stracić sporo 
czasu szczególnie podczas instalacji na słabym sprzęcie (niestety sam
się kiedyś o tym przekonałem).

Następnym etapem jest taskel czyli narzędzie które pozwala w tym 
przypadku na wybór i instalacje wybranych przez nas pakietów z listy.

w moim przypadku mam do wyboru 

	-Debian desktop environment 
		paczki narzędzi związanych z DE
		
	-Gnome 
		Zaawansowane i rozwinięte środowisko graficzne oferujące 
		wiele narzędzi.
		Opiera się o tzw. szufladę aplikacji podobnie jak niektóre 
		nakładki na androida.
		Posiada system rozszerzeń 
		Minusem jest to że jest to środowisko z wysokim zużyciem zasobów
		Mimo posiadania systemu rozszerzeń w porównaniu do innych 
		środowisk jest dość słabo konfigurowalne.
		
	-Xfce
		Rozbudowane bardzo mocno konfigurowalne i przy okazji bardzo 
		lekkie i stabilne środowisko graficzne.
		
		Minusem może być minimalistyczny wygląd który jednak możemy 
		dostosować pod swoje potrzeby.
		
		Środowisko to jest windowso podobnym tworem.
	
	-Gnome Flashback
		 środowisko gnome ale z wyglądem z starszych wersji 
		 Stabilniejsze i lżejsze.
	-KDE Plasma
		Bardzo rozbudowane środowisko graficzne oferują potężną
		paletę wbudowanych funkcjonalności np. jak sejf z hasłami.
		Oferuje również potężną paletę wodotrysków graficznych 
		Wspiera również nowe wersje OpenGL i vulcana przez co zapewnia 
		lepszą jakość grafiki i animacji.
		Jest za to dość ciężkie i stosunkowo niestabilne.
	
	-Cinnamon
		Kolejne środowisko graficzne windows podobne z wieloma opcjami 
		personalizacji.
		Jest przy tym bardzo szybkie, zużywa mało zasobów. 
		Minusem mogą być mało zaawansowane efekty wizualne i mniejsza 
		konfigurowalność niż xfce.
	-Mate
		znowu lekkie windows podobne środowisko które można 
		personalizować
		Bardzo podobne do Cinnamona ale nieco lżejsze.
	-LXDE
		Jedno z najlżejszych środowisk graficznych.
		Prosty i minimalistyczny ,ale nadal dość ergonomiczny interfejs.
		
	-LXQt
		Również bardzo lekkie środowisko graficzne z prostym i 
		minimalistycznym interfejsem.
		Jest stosunkowo nowe przez co może posiadać więcej bugów.
	-web server
		opcja zainstalowania serwera web 
	-ssh server
		opcja zainstalowania serwera ssh
		
	-standar system utilites 
	W skład system utilities wchodzą między innymi:
		-coreutils - zestaw podstawowych narzędzi systemowych, 
		takich jak cat, cp, mv, rm, ls, itp.
		-procps - narzędzia do zarządzania procesami systemowymi
		, takie jak ps, top, pgrep, kill, itp.
		-util-linux - zestaw narzędzi systemowych
		, w tym m.in. mount, umount, fdisk, mkfs, swapon, itp.
		-sysvinit-utils - narzędzia systemowe do obsługi procesów 
		inicjalizacji systemu, takie jak init, telinit, itp.
		-debianutils - zestaw narzędzi ułatwiających administrację 
		systemem Debian, takie jak run-parts, tempfile, itp.
		-dmidecode - narzędzie do odczytywania informacji o sprzęcie 
		i firmware'ach z pamięci EEPROM i BIOS.
		-bsdutils - zestaw narzędzi systemowych, takich jak 
		logger, script, scriptreplay, itp.
		-psmisc - zestaw narzędzi do zarządzania procesami
		, takich jak killall, fuser, pstree, itp.
		-e2fsprogs - zestaw narzędzi do zarządzania systemem 
		plików Ext2/3/4, takich jak tune2fs, e2label, dumpe2fs, itp.
	Krótko mówiąc są to podstawowe paczki potrzbne do korzystania 
	z systemu i administrowania nim.
	
Ja zdecydowałem się wybrać 
		
		-web server
		-ssh server
		-standard system utilities 
		
		
	Instalacja GRUB
	
	GRUB (Grand Unified Bootloader) to program rozruchowy (bootloader),
	który jest używany w wielu dystrybucjach.
	Jego głównym zadaniem jest uruchamianie systemu operacyjnego. 
	
	GRUB umożliwia wybór systemu operacyjnego w przypadku
	 gdy na dysku twardym zainstalowano więcej niż jeden system 
	operacyjny. 
	
	GRUB posiada także zaawansowane funkcje, takie jak możliwość 
	uruchamiania systemów z konsoli przy użyciu komend lub edycji 
	opcji uruchamiania systemu.
	GRUB jest zazwyczaj instalowany na 
	pierwszej partycji dysku twardego.
	
	Podczas mojej instalacji instalator zauważył 
	że jest jedynym systemem
	na tym dysku i zaproponował aby zainstalować GRUB na partycji 
	podstawowej (UEFI partition/boot).
	
	Należy pamiętać że jeśli tak zrobimy ,a na dysku jednak jest jeszcze
	inny system operacyjny lub jego partycja startowa to prawdopodobnie 
	uniemożliwi to jego uruchomienie i będziemy musieli to ręcznie 
	naprawić.
	
	Ja jestem pewny że nie ma tu innego systemu więc zgadzam się na taką
	operację.
	W przeciwnym wypadku należy zainstalować grub w innym miejscu.
	Tak aby w UEFI mieć wybór z czego chcemy bootować.
	W przypadku bios CHYBA najlepszą opcją byłoby zainstalowanie GRUBa 
	na innym dysku co umożliwiłoby prostą konfigurację boot order 
	w bios.
		
		
		
		Instalacja zakończona
		
		Uruchamiamy ponownie maszynę i możemy korzystać z systemu.
Zdarzyłem się trochę pobawić na tak postawionym systemie w jakieś usługi
typu serwer web,samba,spotifyd,pihole 
(w sumie pihole postawione w ten sposób 
to całkiem ciekawa opcja jeśli nie dysponujemy fizyczną maszyną) i 
działało to całkiem zgrabnie i bez problemowo.
Obniżyłem końcowo zasoby do jednego rdzenia i 3GB ramu.


Podsumowywując proces wykonania całego zadania wraz z stworzniem tego 
pliku pierwszy raz miałem okazję głębiej zaznajomić się z intalatorem 
jakiegoś linuksa ponieważ wcześniej korzystałem głównie z instalatorów 
graficznych i wszystko co się dało wybierałem w trybie automatycznym.

Przy okazji pisania tego odświeżyłem sobie nieco więdze na temat 
systemu plików linuksa.

Dowiedziałem się również nieco na temat różnych systemów plików i w 
końcu nauczyłem się ręcznie partycjonować dyski.Co udało mi się już w 
praktyce wykorzystać podczas instalacji innych systemów linuks na 
prywatnych maszynach i na pewno skorzystam z tego również podczas 
budowy własnego mini serwera.

Dowidziałem się również w końcu co to jest
- iSCSI
-notacja CHS 
-LVM


Nie wykluczam rozbudowy tego pliku o inne instalacje oraz opis innych
opcji które zostały tu tylko wspomniane takich jak LVM,iSCI,raid czy 
też instalacji na fizycznej maszynie ponieważ uważam że to co zrobiłem
to zaledwie wierzchołek góry lodowej, szczególnie czuję niedosyt jeśli 
chodzi o konfigurację maszyny wirtualnej.
Jednak wszystko zależy od tego czy będę miał na to czas.
Mimo to uważam że jak na potrzby takiego zadania opis jest 
wystarczająco obszerny i wyciągnałem z całego procesu więcej wiedzy na 
temat linuksa niż zdobyłem jej poczas około 5 letniego używania linuksa
jako system daily.


Z uwag 
Osobiście myśle że wspomnienie o odpowiednim zarządzaniu zasobami dla 
maszyn wirtualnych jest bardzo ważne,ale uważam że instalację na 
zajęciach warto było by przeprowadzić na bardzo dużych zasobach 
ponieważ znacznie przyspiesza to proces.
Na mojej konfiguracji w zasadzie klikałem enter i miałem wszystko 
zrobione ,a mój pc nie jest jakiś wybitnie mocny.
Na pewno oszczędziło by to dużo czasu z zajęć i pozwoliłoby wspomnieć o 
większej ilości ciekawych rzeczy.
